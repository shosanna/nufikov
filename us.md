---
layout: page
title: O nás
permalink: /o-nas/
---

![about us]({{site.url}}/assets/img/infostrom.png)


## Jak jsme spolu začali chodit?
Nejdříve jsme byli kamarádi, potkali jsme se na filosofických debatách. Dohromady jsme se dali na výletě v Mělníku 26. května 2012.

## Co děláme?
Zuzka momentálně pracuje pro Finskou firmu jako software engineer, to znamená, že programuje. Píše webovou aplikaci, která
pomáhá firmám sledovat, kdo chodí na jejich stránky. Pracuje z domova, tak může být hodně s Arniem a s pejskama. Párkrát do roka si dělá
výlet do Finska, aby poznala kolegy. Arnie si dal od práce pauzu (předtím pracoval na stejné pozici jako Zuzka) a teď úspěšně 
dokončil bakaláře. Čeká ho další vzrušující cesta magistrem a pak i doktorát. Rozhoduje se, jestli jeho specializace bude umělá
inteligence nebo systémové programování. Také ho baví vývoj her.

## Jak to, že pracujeme ve stejném oboru?
Arnie Zuzce otevřel dvěře do světa IT, pomohl jí, ukázal jí co a jak a dal ji sebevědomí v tom porkačovat a změnit zcela svou
kariéru. Už 5 let díky němu programuje a hrozně ji to baví.

## Co spolu plánujeme?
Být spolu až navěky věků, mít vlastní dům nebo byt se zahradou, plno pejsků a dětí, pracovat jen když se nám bude chtít :) a změnit svět.

## Co si na sobě ceníme?
Na Arniem si Zuzka cení jeho odhodlanosti, morálním kodexu, nebojácnosti, pevné vůli a integrity. Arnie si na Zuzce cení
jejího věčného optimismu, její dobrosrdečnosti, oddanosti a starání o druhé.

## Co byla naše největší zkouška?
Největší zkouška bylo odloučení, krátce po začátku našeho vztahu. Zuzka jela na Erasmus do Švédska. Ale protože to byla velká láska
už od začátku, nic nebylo překážkou. Prvního půl roku za ní Arnie jezdil každých 14 dní na víkend, pak si ve Švédsku našel práci a 
přestěhovali jsme se do podnájmu.

## Co děláme ve volném čase?
Oba hrozně rádi čteme odbornou literaturu. Máme doma desítky knih o computer science a příbuzných oborech a milujeme si 
nové knížky kupovat. Také rádi programujeme svoje vlastní projekty a hry. Hry také rádi hrajeme :) Jsme kreativní,
oba se snažíme kreslit, ať už digitálně, tak klasicky. Arnie hraje na hudební nástroje, Zuzka zase ráda bloguje, proto
se stará i o tenhle web :)

<!--
Známe se s Kubou z podzimu roku 2012, z filosofických debat. Tento kroužek pro vysokoškoláky
jsme založily s kamarádkou Ivy, abychom poznaly lidi, které baví diskutovat o věcech do hloubky.
Debatní zájemce jsme sháněly přes nternet ale zejména přes své známé a tak taky Ivy pozvala na debaty
svou známou Zuzku, která zase jednoho dne přivedla Arnieho - Kubu. Nejdříve jsme se spolu moc nebavili,
ale postupně jsme zjišťovali, že máme často pdoobný názor na věci, o kterých jsme diskutovali. Myslím, že bychom
se ale nikdy nestali přáteli, kdyby nezasáhla Simča.

Simča byla moje šíleně upřímná, trhlá a skvělá kamarádka, která také chodila na debaty. S arniem se začali víc bavit a ona
ho začala brát na společné kamarádské akce. Tím jsme se začali vídat i mimo debaty. Simča na něj nedala dopustit
a všude ho zvala, dokonce jsem chvíli uvažovala, že možná začnou chodit oni dva spolu :) Nimcéně to tak nedopadlo a osud svedl
nás dva dohromady.

Začali jsme spolu chodit 26. května 2012 a na začátku července jsem odjížděla na půl roku na Erasmus do Švédska. Načasování
nemohlo být horší. Nicméně se tato zkouška ukázala být tím nejlepším, co se nám kdy stalo - velice brzy jsme zjistili, že bez
sebe nemůžeme být (a že milujeme Švédsko), a když si Kuba našel v Gothenburgu i práci, prodloužili jsme náš pobyt na rok.

Když jsme se vrátili, neexistovalo, že bychom už nebydleli spolu a tak jsme si našli krásný být na Vinohradech. Brzy poté
jsme naši rodinu rozrostli o Olafa, tvrdohlavého barevného boloňáčka. Pak přišla i Lulu, z Vinohrad jsme se museli přestěhovat
do levnějšího - na Smíchov, ale nakonec jsme skončili v mém rodném domě - v Podolí. Zde přišla na svět i Haley, náš třetí pejsek.
Za tu dobu jsme našli sami sebe, měnili obory, začínali nové školy, dostali skvělé práce...Ale hlavně jsme našli jeden druhého
a utvrdili se, že to je láska na celý život.
-->
